Lasciare in ombra casi di femminicidio che — si suppone — non attraggano la curiosità dei lettori, significa fare un torto duplice: alla realtà dei fatti e soprattutto alle vittime, i cui corpi e le cui storie vengono dunque utilizzati a fini di vendita. Concetta Di Pasquale, 79 anni, uccisa dopo 50 anni di violenze, meritava di essere raccontata quanto qualsiasi altra vittima di femminicidio. La sua età non dovrebbe determinare il valore della sua storia.